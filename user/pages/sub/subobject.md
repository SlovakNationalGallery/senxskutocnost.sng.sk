---
title: Andrej Hlinka
chapter: 1. kaptiola - Na polceste k slovenskému štátu
chapterHref: /chapters/1-na-polceste-k-slovenskemu-statu
titleDate: '27. 9. 1864 – 16. 8. 1938'
emailCTA: 'Chcem vedieť o nasledujúcich udalostiach.'
emailPlaceholder: 'e-mailová adresa'
emailButton: 'informujte ma'
returnButtonText: 'return to chapter 1'
---
![Imro Weiner-Kráľ: Bude vojna. 1938. GMB, Bratislava (str. 9)](weiner-kral-bude-vojna.png "Imro Weiner-Kráľ: Bude vojna.")

<span class="drop-cap">A</span>ndrej Hlinka sa do slovenských dejín zapísal ako politik, publicista, prekladateľ, najmä však ako veľký národovec. Narodil sa ako jeden z deviatich súrodencov v robotníckej rodine a vyštudoval teológiu v seminári v Spišskej kapitule. Počas svojho kaplánskeho pôsobenia na Orave si získal obľubu ľudu a začal sa angažovať aj politicky. Najprv pôsobil v Uhorskej ľudovej strane, ktorá však nenaplnila jeho očakávania v oblasti v riešení otázky nemaďarských národov Uhorska, medzi ktoré v tom čase Slováci patrili.

Po krátkom pôsobení v Slovenskej národnej strane sa stal spoluzakladateľom novej Slovenskej ľudovej strany, neskôr aj jej predsedom v dobách najväčšieho rozmachu v medzivojnovom období. Popri svojom pôsobení v strane bol tiež účastníkom a spoluzakladateľom Slovenskej národnej rady v Martine, zakladateľom slovenskej kníhtlačiarne Lev, členom výboru Matice slovenskej, predsedom Spolku svätého Vojtecha, nositeľom titulu pápežský komorník a apoštolským protonotárom. Prežil dokonca dva pokusy o atentát na svoju osobu a skonal v auguste 1938 a na predsedníckom poste ho v strane nahradil Jozef Tiso.