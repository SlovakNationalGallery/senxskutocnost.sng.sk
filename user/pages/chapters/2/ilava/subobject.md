---
title: 'Zaisťovací tábor pre nepriateľov slovenského štátu'
slug: ilava
chapter: '2. kaptiola - Jeden národ, jedna strana, jeden vodca'
chapterHref: /chapters/2-jeden-narod-jedna-strana-jeden-vodca
routes:
    default: /chapters/2-jeden-narod-jedna-strana-jeden-vodca/ilava
    canonical: /chapters/2-jeden-narod-jedna-strana-jeden-vodca/ilava
    aliases:
        - /chapters/2/ilava
content:
    items: '@self.parent'
emailCTA: 'Chcem vedieť o nasledujúcich udalostiach.'
emailPlaceholder: 'e-mailová adresa'
emailButton: 'informujte ma'
returnButtonText: 'Späť na 2. kapitolu'
---

<span class="drop-cap">U</span>ž krátko po vzniku samostatného štátu, 24. marca 1939, vydáva vláda nariadenie o „zaisťovacom uväznení nepriateľov slovenského štátu“. Za nepriateľov sú označovaní všetci, ktorí by podľa režimu údajne mohli byť „prekážkou v budovaní nového štátu“, teda najmä politickí oponenti – funkcionári rozpustených a zakázaných politických strán aj starí ľudáci nespokojní s novým smerovaním strany, bývalí československí legionári, ale tiež ktokoľvek, kto si na ulici či v krčme dovolil verejnú kritiku štátu, jeho predstaviteľov či spojencov. 

O zaistení v Ilave, kde bol tento tábor zriadený v časti starej väznice, nerozhodoval súd, ale orgány ministerstva vnútra. Obídením súdneho systému väzňom nebolo treba dokazovať vinu, nevedeli, na ako dlho sú zavretí, a nemali sa ani voči čomu a kam odvolať. V rokoch 1939 – 1944 sa do Ilavy dostalo asi 2500-3000 osôb. 

[![Zaisťovací tábor pre nepriateľov slovenského štátu v Ilave](Ilava_ZVJS.jpg "Zaisťovací tábor pre nepriateľov slovenského štátu v Ilave")](http://www.zvjs.sk/?ustav-vykonu-trestu-vykonu-vazby)