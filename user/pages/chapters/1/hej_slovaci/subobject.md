---
title: 'Hej, Slováci'
chapter: '1. kaptiola - Na polceste k slovenskému štátu'
chapterHref: /chapters/1-na-polceste-k-slovenskemu-statu
slug: hej_slovaci
routes:
    default: /chapters/1-na-polceste-k-slovenskemu-statu/hej_slovaci
    canonical: /chapters/1-na-polceste-k-slovenskemu-statu/hej_slovaci
    aliases:
        - /chapters/1/hej_slovaci
content:
    items: '@self.parent'
returnButtonText: 'Späť na 1. kapitolu'
---

[![Martin Benka: Slováci. 1940 – 1943. Návrh na plagát. SNM - Múzeum v Martine](SVK_TMP.125.jpeg)](http://www.webumenia.sk/dielo/SVK:TMP.125?collection=82)
<span class="drop-cap">E</span>vanjelický kňaz, básnik a historik Samuel Tomášik napísal hymnickú pieseň s názvom Hej, Slováci ešte v roku 1834, keď ho rozhorčilo, že v uliciach Prahy počuje nemeckú reč viac ako tú českú. U nás je známa najmä ako oficiálna hymna Slovenskej republiky (1939 – 1945), no okrem toho, že jej vznik inšpiroval pomer češtiny a nemčiny, jej nápev vychádza z poľského hudobného podkladu a hymnou sa neskôr stala aj v Juhoslávii, Srbsku či v Čiernej Hore.

Text:
<p>Hej, Slováci, ešte naša<br>
slovenská reč žije,<br>
Dokiaľ naše verné srdce<br>
za náš národ bije.<br>
<br>
Žije, žije, duch slovenský,<br>
bude žiť naveky,<br>
Hrom a peklo, márne vaše<br>
proti nám sú vzteky!<br>
<br>
Jazyka dar zveril nám Boh,<br>
Boh náš hromovládny,<br>
Nesmie nám ho teda vyrvať<br>
na tom svete žiadny;<br>
<br>
I nechže je koľko ľudí,<br>
toľko čertov v svete;<br>
Boh je s nami: kto proti nám,<br>
toho Parom zmetie.<br>
<br>
A nechže sa i nad nami<br>
hrozná búrka vznesie,<br>
Skala puká, dub sa láme<br>
a zem nech sa trasie;<br>
<br>
My stojíme stále pevne,<br>
ako múry hradné.<br>
Čierna zem pohltí toho,<br>
kto odstúpi zradne!</p>

## Ďalšie médiá
[![Štefan Leonard Kostelníček. Hej Slováci. 1939 – 1945. Dekoratívny obraz. SNM – HM](Kostelnicek--Hej_Slovaci-dekorativny_obraz--SNG--HMSNM_14.jpg)](http://www.webumenia.sk/dielo/SVK:TMP.118)