---
title: 'Alexander Mach'
chapter: '1. kaptiola - Na polceste k slovenskému štátu'
chapterHref: /chapters/1-na-polceste-k-slovenskemu-statu
titleDate: '1902 – 1980'
slug: mach
routes:
    default: /chapters/1-na-polceste-k-slovenskemu-statu/mach
    canonical: /chapters/1-na-polceste-k-slovenskemu-statu/mach
    aliases:
        - /chapters/1/mach
content:
    items: '@self.parent'
emailCTA: 'Chcem vedieť o nasledujúcich udalostiach.'
emailPlaceholder: 'e-mailová adresa'
emailButton: 'informujte ma'
returnButtonText: 'Späť na 1. kapitolu'
---

[![Jozef Cincík: Minister Ferdinand Ďurčanský a Alexander Mach na púti v Levoči. 1939. SNA, Bratislava – fond STK](SVK_TMP.139.jpeg)
](http://www.webumenia.sk/dielo/SVK:TMP.139?collection=82)
<span class="drop-cap">A</span>lexander (Šaňo) Mach vyštudoval bohoslovectvo, no kňazom sa nikdy nestal. Ako veľmi mladý začal byť politicky činným a v roku 1922 vstúpil do Slovenskej ľudovej strany (neskoršej HSĽS). V HSĽS sa jeho postoje radikalizovali a na jeseň roku 1938 už patril medzi stúpencov vyhlásenia slovenskej samostatnosti. Spolu so svojím „mentorom“ Vojtechom Tukom bol vnímaný ako vedúci predstaviteľ radikálneho krídla v strane. Okrem politickej kariéry je v roku 1938 Mach tiež úspešným straníckym žurnalistom. Stal sa vedúcim Úradu propagandy, ktorý kontroloval tlač a jej cenzúru. Vo svojich verejných vystúpeniach sa dožadoval radikálneho postupu proti Židom a Čechom žijúcim na Slovensku.

Má to byť práve on, kto už onedlho oznámi v rozhlasovom vysielaní osamostatnenie slovenského štátu a stane sa hlavným veliteľom Hlinkovej gardy. Vďaka svojej antisemitskej rétorike a konaniu sa stal aj hlavnou postavou dobovej riekanky: „Od Žiliny ide vlak, sedí na ňom Šaňo Mach. Všetci Židia utekajú, majú veľký strach."