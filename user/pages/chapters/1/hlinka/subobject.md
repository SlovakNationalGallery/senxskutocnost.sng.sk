---
title: 'Andrej Hlinka'
published: true
slug: hlinka
chapter: '1. kapitola - Na polceste k slovenskému štátu'
chapterHref: /chapters/1-na-polceste-k-slovenskemu-statu
titleDate: '1864 – 1938'
routes:
    default: /chapters/1-na-polceste-k-slovenskemu-statu/hlinka
    canonical: /chapters/1-na-polceste-k-slovenskemu-statu/hlinka
    aliases:
        - /chapters/1/hlinka
content:
    items: '@self.parent'
returnButtonText: 'Späť na 1. kapitolu'
---

[![Štefan Leonard Kostelníček: Súbor pohľadníc vydaný k úmrtiu Andreja Hlinku. 1938. Malokarpatské múzeum, Pezinok ](SVK_TMP.136.jpg)](http://www.webumenia.sk/dielo/SVK:TMP.136?collection=82)

<span class="drop-cap">A</span>ndrej Hlinka sa do slovenských dejín zapísal ako kňaz, politik, publicista, prekladateľ a národovec. Narodil sa ako jeden z deviatich súrodencov v robotníckej rodine a vyštudoval teológiu v seminári v Spišskej Kapitule. Dokázal osloviť farníkov a neskôr aj získať si hlasy voličov, najmä národne orientovaných a konfesionálne vyhranených voličov. Najprv pôsobil v Uhorskej ľudovej strane, ktorá však jeho politické ambície nenapĺňala. Výrazne akcentoval potrebu riešenia otázky nemaďarských národov Uhorska, medzi ktoré v tom čase Slováci patrili.

Po krátkom pôsobení v Slovenskej národnej strane sa stal spoluzakladateľom novej Slovenskej ľudovej strany, a neskôr v dobách najväčšieho rozmachu v medzivojnovom období aj jej predsedom. Bol horlivým zástancom autonómie Slovenska. V období od roku 1918 bol členom Slovenskej národnej rady v Martine, zakladateľom slovenskej kníhtlačiarne Lev, členom výboru Matice slovenskej, predsedom Spolku svätého Vojtecha, nositeľom titulu pápežský komorník a apoštolským protonotárom. Zomrel v lete 1938. Na predsedníckom poste ho v strane roku 1939 nahradil Jozef Tiso.

## Ďalšie médiá
[![Štefan Leonard Kostelníček: Súbor pohľadníc vydaný k úmrtiu Andreja Hlinku. 1938. Malokarpatské múzeum, Pezinok](SVK_TMP.137.jpg)](http://www.webumenia.sk/dielo/SVK:TMP.137?collection=82)
[![Štefan Leonard Kostelníček: Súbor pohľadníc vydaný k úmrtiu Andreja Hlinku. 1938. Malokarpatské múzeum, Pezinok](SVK_TMP.135.jpg)](http://www.webumenia.sk/dielo/SVK:TMP.135?collection=82)