---
title: '70 000 obetí'
published: true
date: '18-11-2016 00:00'
slug: chapter-3
synopsis: 'Prenasledovanie židovskej menšiny slovenskou vládou začalo už v období autonómie, no až po vzniku samostatného štátu sa dostávajú antisemitské opatrenia do zákonov a nariadení. Proces zbavovania židovského obyvateľstva jeho práv dospeje v najbližších rokoch až k masovej likvidácii v koncentračných táboroch.'
disabled: true
announce_date: 'Zverejníme onedlho'
routes:
    default: /chapters/3-70000-obeti
    canonical: /chapters/3-70000-obeti
    aliases:
        - /chapters/3
chapterNumber: 3
titleStyled: '<span class=''f-uni-grotesk-bold''>70 000</span> <span class=''f-moyenage''>obetí</span>'
description: '3. kapitola: 70 000 obetí'
image: Anton_banik--deportacia_zidovskeho_obyvatelstva-1942--SNA-fondSTK.jpg
emailCTA: 'Chcem vedieť o nasledujúcich udalostiach.'
emailPlaceholder: 'e-mailová adresa'
emailButton: 'informujte ma'
---

## Národnostné menšiny slovenského štátu 


<span class="drop-cap">S</span> lovenský štát nemá po svojom vzniku čisto národný charakter – okolo 15% jeho obyvateľov sa nehlási k slovenskej národnosti. Vláda preto presadzuje potrebu poslovenčenia spoločnosti, vytvára na tento účel špecializované inštitúcie, a českých či židovských zamestnancov štátnych úradov a služieb nahrádza slovenskými. V roku 1940 napríklad začína kampaň na poslovenčenie priezvisk a Vojtech Tuka varuje pred zmiešanými manželstvami, ktoré podľa jeho slov oslabujú zdravé sily národa a jeho jednotu. Za potrebou národnej jednoty je však skryté potláčanie politických a občianskych práv, čo u značnej časti populácie vyvoláva nevôľu a opozičné tendencie.

Rôzne národnostné menšiny však majú výrazne odlišné postavenia... 

Nemecká menšina je jednou z tých, ktoré majú svoju politickú stranu aj zastúpenie v sneme a nárokuje si privilegované postavenie.
Maďarská menšina má na Slovensku svoje školy, kultúrne, mládežnícke či telovýchovné spolky a svoju kultúru tak môže rozvíjať v relatívne priaznivých podmienkach – narozdiel od slovenskej menšiny v Maďarsku. Napriek tomu, že je česká menšina v štáte treťou najpočetnejšou, nemá ani symbolickú politickú reprezentáciu, nezdružuje sa v spolkoch a pociťuje neustálu hrozbu násilného vysťahovania. Rusínsko/ukrajinská menšina samostatnú politickú stranu nemá a vďaka tomu, že sa väčšina jej príslušníkov hlási ku grécko-katolíckemu alebo pravoslávnemu náboženstvu, jej reprezentanti sa často dostávajú do sporov s predstaviteľmi ľudáckeho režimu a sú pod sústavnou kontrolou štátu. Rómsku menšinu tvoria najmä chudobní, nevzdelaní a sociálne vylúčení občania, ktorých úrady často diskriminujú a prenasledujú. Majú zákaz vstupu do viacerých obcí, miest, pohostinských zariadení, kultúrnych či športových objektov. Kočujúcim Rómom úrady obmedzujú právo vykonávať niektoré povolania a často berú majetok, ktorý potrebujú pre svoj kočovný spôsob života (kone, vozy, šiatre). „Usadení a pracujúci cigáni“ sa však môžu prihlásiť k slovenskej štátnosti a formálne stať štátnymi občanmi.

<div class="highlight">
<p>
Najviac utláčanou skupinou obyvateľstva je však židovská menšina. Jej prenasledovanie začína už v období autonómie Slovenska a po vzniku samostatného štátu sa stávajú Židia terčom nových vládnych opatrení.
</p>
</div>
